### Android - Prezentare Generală

Android este un OS bazat pe o versiune modificată de Linux (pentru
gestiunea componentelor hardware, a proceselor și a memoriei) și biblioteci Java
(pentru telefonie (audio/video), conectivitate, grafică, programarea
interfețelor cu utilizatorul). Modificarile aduse Linux sunt multe, printre care drivere noi
, optimizari pentru a reduce consumul de energie, schimbari de arhitectura etc.

Este un produs open-source (putând fi dezvoltat
de producătorii de dispozitive mobile cu extensii proprietare pentru a-și
particulariza platforma), dezvoltat în prezent de Google.

În condițiile în care pe piața dispozitivelor mobile aplicațiile sunt cele care
aduc avantajul competițional, beneficiul Android este reprezentat de abordarea
unitară pentru dezvoltarea aplicațiilor. Cu alte cuvinte, o aplicație dezvoltată
conform API-ului Android va putea rula pe mai multe dispozitive mobile pe care
este instalat sistemul de operare respectiv.
