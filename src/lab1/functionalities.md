### Funcționalități Android

De vreme ce Android este un produs open-source,
producătorii având posibilitatea de a-l modifica în mod gratuit, nu
există configurații hardware sau software standard. Totuși, Android
implementează următoarele funcționalități:

* **stocare** - folosește SQLite, o bază de date relațională ce utilizează resurse puține
* **conectivitate** - suportă GSM/CDMA, GPRS, EDGE, 3G, IDEN, EV-DO, UMTS, Bluetooth (inclusiv A2DP si AVRCP), WiFi, LTE, WiMAX
* **WiFi Direct** - tehnologie care permite aplicațiilor să se descopere și să se interconecteze peste o conexiune punct-la-punct având lățime de bandă mare
* **Android Beam** - o tehnologie bazată pe NFC (Near Field Communication) care permite utilizatorilor să partajeze conținut instant, prin apropierea dispozitivelor mobile respective
* **mesagerie** - atât SMS cât și MMS
* **navigare pe Internet** - bazat pe motorul open source pentru navigare WebKit impreună cu motorul JavaScript de la Chrome V8 suportând HTML5 și CSS3
* **multimedia** - suportă formatele H.263, H.264 (într-un container 3GP sau MP4), MPEG-4 SP, AMR, AMR-WB (într-un container 3GP), AAC, HE-AAC (într-un container MP4 sau 3GP), MP3, MIDI, Ogg Vorbis, WAV, JPEG, PNG, GIF si BMP
* **grafică** - 2D optimizată, 3D (OpenGL ES)
* **senzori** - accelerometru, cameră foto, busolă digitală (magnetometru), senzor de proximitate, GPS / AGPS
* **multi-touch** - suportă ecrane cu posibilitate de contact în mai multe puncte concomitent
* **multi-tasking** - permite rularea de aplicații cu mai multe fire de execuție
* **GCM (Google Cloud Messaging)** - serviciu ce permite dezvoltatorilor să trimită date de dimensiuni mici către utilizatori pe dispozitive Android, fără a avea nevoie de o soluție de sincronizare proprietară
* **multi-Language** - suport pentru text unidirecțional și bidirecțional
* **suport pentru aplicații Flash** (până în versiunea 4.3)
* **legătură la Internet** - suportă partajarea conexiunilor la Internet ca punct de distribuție cu fir / fără fir